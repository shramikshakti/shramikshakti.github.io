<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>বিশ্বজিৎ হালদার &#8211; শ্রমিক-শক্তি</title>
	<atom:link href="/author/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%9C%E0%A6%BF%E0%A7%8E-%E0%A6%B9%E0%A6%BE%E0%A6%B2%E0%A6%A6%E0%A6%BE%E0%A6%B0/feed/" rel="self" type="application/rss+xml" />
	<link>/</link>
	<description>শ্রমিক-দের নিজস্য পত্রিকা</description>
	<lastBuildDate>Wed, 05 Mar 2025 04:21:10 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.7.2</generator>
	<item>
		<title>নারকেলডাঙা খালপাড়ের ঝুপড়ির মানুষদের লড়াই চলছে</title>
		<link>/hello-world/</link>
		
		<dc:creator><![CDATA[বিশ্বজিৎ হালদার]]></dc:creator>
		<pubDate>Tue, 25 Feb 2025 16:28:53 +0000</pubDate>
				<category><![CDATA[Uncategorized]]></category>
		<guid isPermaLink="false">/?p=1</guid>

					<description><![CDATA[গত ২৮শে ডিসেম্বর নারকেলডাঙায় খাল সংস্কারের নাম করে বিনা নোটিশে ভেঙে দেওয়া হয়েছিল বেশ কিছু ঝুপড়ি ঘর। এখানকার বাসিন্দাদের প্রতিরোধে সাময়িকভাবে পিছু হঠে উচ্ছেদকারীরা। বস্তির সকল মানুষ জোট বাঁধতে শুরু করে, তাদের মতো করে প্রতিবাদ, লড়াই গড়ে তোলেন। সঙ্গে যোগ দেন অন্য বস্তির লড়াকু সাথীরা, অধিকার আন্দোলনের কর্মীরা। এখানকার বস্তিবাসী এবং বিভিন্ন লড়াকু সংগঠন মিলে [&#8230;]]]></description>
										<content:encoded><![CDATA[
<p>গত ২৮শে ডিসেম্বর নারকেলডাঙায় খাল সংস্কারের নাম করে বিনা নোটিশে ভেঙে দেওয়া হয়েছিল বেশ কিছু ঝুপড়ি ঘর। এখানকার বাসিন্দাদের প্রতিরোধে সাময়িকভাবে পিছু হঠে উচ্ছেদকারীরা। বস্তির সকল মানুষ জোট বাঁধতে শুরু করে, তাদের মতো করে প্রতিবাদ, লড়াই গড়ে তোলেন। সঙ্গে যোগ দেন অন্য বস্তির লড়াকু সাথীরা, অধিকার আন্দোলনের কর্মীরা। এখানকার বস্তিবাসী এবং বিভিন্ন লড়াকু সংগঠন মিলে যৌথ উদ্যোগে&nbsp; &#8220;বস্তি অধিকার রক্ষা মঞ্চ&#8221; গড়ে তুলে আন্দোলনকে এগিয়ে নিয়ে যাওয়া হয়। মঞ্চ গড়ে তোলার আগে এবং পরে বস্তির মহিলা, পুরুষ, বাচ্চারা মিলে কয়েক দফা মিছিল করে, স্লোগান তুলে উচ্ছেদকারীদের&nbsp; জানিয়ে দেন, &#8220;বিকল্প ব্যবস্থা না করে উচ্ছেদ করা যাবে না।&#8221; &#8220;উচ্ছেদ যদি করতেই হয়, তাহলে পুনর্বাসন দিতে হবে&#8221;- এই দাবীসহ বস্তির মানুষের বাসস্থানের অধিকার, নাগরিক পরিষেবা সহ একাধিক দাবী দাওয়া নিয়ে চিঠি দেওয়া হয় সেচ এবং কর্পোরেশনের বিভিন্ন দপ্তরে।জানুয়ারি মাসের গোড়া থেকেই একাধিক বার এই বিষয়গুলো নিয়ে ২৯ নং ওয়ার্ড ও ৩ নং বরোতে কাউন্সিলর ও চেয়ারম্যানের সাথে কথা বলতে গিয়ে দেখেছেন শুধুই নীরবতা। খালি হাতে ফিরতে হয়েছে।&nbsp;</p>



<p>২৮ শে জানুয়ারি দুপুর ১:৩০ নাগাদ হঠাৎই বিশাল পুলিস বাহিনী এসে একাধিক ঘর ভেঙে দেওয়ার হুমকি দেয় এবং আন্দোলনের নেতৃত্বকে ভয় দেখায়। পালটা জোট বেঁধে নিজেদের ন্যায্য দাবিদাওয়া সম্বলিত কণ্ঠস্বর নিয়ে সওয়াল করেন বস্তিবাসীরা। সাময়িকভাবে পিছু হঠতে বাধ্য হয় পুলিস। ঐদিনই মিছিল করে নারকেলডাঙা থানায় গিয়ে&nbsp; বস্তিবাসীরা বিক্ষোভ দেখান এবং পুলিসকে জানিয়ে আসেন &#8212; বস্তিবাসীদের সাংবিধানিক অধিকার রক্ষা করে কাজ করতে। জানানো হয় বিকল্প থাকার জায়গার ব্যবস্থা না করলে একটিও ঘর ভেঙে নেওয়া মানা হবে না।&nbsp;</p>



<p>এই বস্তিরই একটা বড়ো অংশ গত পাঁচ বছরের মধ্যে দু&#8217;বার আগুনে পুড়ে ছাই হয়ে যাওয়ার পরও ঐ বস্তির কাউন্সিলর তথা কলকাতা পুর নিগম পাশে দাঁড়ানো বা আবার ঘর বাঁধতে সাহায্য করা তো দূরের কথা বিভিন্ন সময়ে নানান ছুতোয় বস্তিবাসীদের&nbsp; উচ্ছেদের হুমকি দিয়েছে। এমনকি তাদের প্রয়োজনীয় বিভিন্ন প্রমাণপত্র পুড়ে যাওয়ায়, সেগুলো নতুন করে বার করতে গিয়ে দিনের পর দিন নানান টালবাহানায়, এটা সেটা কাগজপত্র চেয়ে ফিরিয়ে দেওয়া হচ্ছে। এখনও তারা সেসব ডকুমেন্ট তৈরি করতে পারছেন না। বাচ্চাদের জন্মের প্রমাণপত্রগুলো পুড়ে যাওয়ার পর আর নতুন করে তৈরী করতে পারেনি, তাই সেই সকল বাচ্চাদের স্কুলেও ভর্তি করাতে পারছেন না তারা।</p>



<p>বস্তির উল্টো দিকই ছোটো- বড়ো কারখানা আর টাকাওয়ালাদের ফ্ল্যাট বাড়ি। একদিকে অস্বাস্থ্যকর পরিবেশে বাঁশ আর কালো প্লাস্টিকে মোড়া ঘুপচি ঘুপচি ঘর, আরেকদিকে আলো ঝলমলে পাকা বাড়ি- যেখানে এই বস্তির মহিলারা শ্রম বিক্রি করে নিজেদের পেট চালান। নিজেরা নোংরা, আবর্জনার মধ্যে থাকলেও&nbsp; পেটের জন্য পাকা বাড়ির বাবুদের ঘরদোর ঝাঁট দেন, বাসন মাজেন, ফাইফরমাশ খাটেন। হাজারেরও বেশী সংখ্যায় বসবাসকারী এখানকার বস্তিবাসী মানুষরা শিক্ষা, স্বাস্থ্য, বাসস্থান- সকল কিছু থেকেই বঞ্চিত। না আছে কাজের নিশ্চয়তা, না আছে জীবনের নিরাপত্তা। অথচ এই বস্তির মানুষরাই নিজেদের শ্রম দিয়ে এই শহরকে বাঁচিয়ে রেখেছে। ভোট&nbsp; দিয়ে সাংসদ, সরকার নির্বাচিত করছে অথচ তারাই নাগরিক পরিষেবা থেকে বঞ্চিত।&nbsp;</p>



<p>রাষ্ট্রসংঘের &#8216;হ্যাবিট্যাট ৩&#8217; সহ বিভিন্ন আন্তর্জাতিক সনদে বর্নিত বস্তিবাসী মানুষদের বাসস্থান, জমির ওপর অধিকার, নাগরিক পরিষেবা পাওয়ার অধিকার- ইত্যাদি নাগরিক অধিকারগুলো আর কতদিনে বাস্তবায়িত হবে?&nbsp; আর কত বস্তি আগুনে পুড়লে, সংবিধানের ২১ নং অনুচ্ছেদের ‘জীবনের অধিকার’&nbsp; মান্যতা পাবে? আর কত প্রজন্ম এই বস্তিবাসী খেটে খাওয়া মানুষ শোষিত হলে ১৯ নং অনুচ্ছেদে উল্লেখিত বসবাসের স্বাধীনতা পাবে?&nbsp;</p>



<p>বস্তিবাসী মানুষরাও জানেন এই সকল অধিকার এমনি এমনি কেউ দেবে না, লড়াই করেই ছিনিয়ে নিতে হবে। আর তা এই কদিনের লড়াইয়ের মধ্য দিয়ে তারা বুঝেছেন। উচ্ছেদ আটকানো গেছে তবে খাল সংস্কারের জন্য ঘর ভেঙে কিছুদিনের জন্য অন্যত্র থাকতেই হবে এবং ওয়ার্ড থেকে প্রতিশ্রুতি দেওয়া হয়েছে আবার ঘর বাঁধতে প্রয়োজনীয় সামগ্রী (বাঁশ, ত্রিপল) যা লাগবে তারা নাকি ব্যবস্থা করবে। প্রতিশ্রুতি মতো কতটা কী হচ্ছে বা হচ্ছে না সেদিকে সংগ্রামী সাথীদের নজর থাকবে এবং সেই বুঝে পদক্ষেপ নেওয়া হবে। লড়াইয়ের এখানেই শেষ নয়। সম্মানজনকভাবে বেঁচে থাকার অধিকারের স্বরকে আরও জোরদার করতে এই লড়াই চালিয়ে যেতে হবে। তাই আগামী দিনে যে যেভাবে পারবেন এই লড়াইয়ে পাশে থাকুন।&nbsp;</p>



<p>না হলে “ বস্তিবাসী অধিকার রক্ষা মঞ্চে”র অবস্থান কালীন ঐ বস্তিরই একজন মহিলা, ‘মদিনা’দি-র গাওয়া গান &#8211; ‘আমরা এই বিশ্বের বুকে গড়বো রঙ মহল, সৃষ্টির নব মন্ত্রে মোরা করবো দিন বদল”- যা আমাদের সকলের স্বপ্ন; তা মিথ্যে হয়ে যাবে।</p>
]]></content:encoded>
					
		
		
			</item>
	</channel>
</rss>
