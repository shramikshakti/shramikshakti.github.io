<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>গৌতম বসু &#8211; শ্রমিক-শক্তি</title>
	<atom:link href="/author/%E0%A6%97%E0%A7%8C%E0%A6%A4%E0%A6%AE-%E0%A6%AC%E0%A6%B8%E0%A7%81/feed/" rel="self" type="application/rss+xml" />
	<link>/</link>
	<description>শ্রমিক-দের নিজস্য পত্রিকা</description>
	<lastBuildDate>Wed, 05 Mar 2025 04:16:31 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.7.2</generator>
	<item>
		<title>উদারনীতি ও নতুন জমানার শ্রমিক</title>
		<link>/%e0%a6%89%e0%a6%a6%e0%a6%be%e0%a6%b0%e0%a6%a8%e0%a7%80%e0%a6%a4%e0%a6%bf-%e0%a6%93-%e0%a6%a8%e0%a6%a4%e0%a7%81%e0%a6%a8-%e0%a6%9c%e0%a6%ae%e0%a6%be%e0%a6%a8%e0%a6%be%e0%a6%b0-%e0%a6%b6%e0%a7%8d/</link>
		
		<dc:creator><![CDATA[গৌতম বসু]]></dc:creator>
		<pubDate>Tue, 25 Feb 2025 02:43:00 +0000</pubDate>
				<category><![CDATA[Uncategorized]]></category>
		<guid isPermaLink="false">/?p=113</guid>

					<description><![CDATA[সংবাদপত্রে (৩/২/২০২৫) মধ্যবিত্তের জন্য আয় কর ছাড়ের খবর বেরিয়েছে ফলাও করে। ২০২৫-২৬ এর বাজেট প্রস্তাবে অর্থমন্ত্রী নির্মলা সীতারামন ঘোষণা করেছেন এই কর ছাড়ের ব্যবস্থা। পাশাপাশি আর একটা খবর। তিনজন সাফাই কর্মী বা নর্দমা মেরামতির কাজে ১০ ফুট নিচে নেমে মারা গেছেন। ফরজেম শেখ, সুমন সর্দার ও হাসিবুর শেখ &#8211; বয়স যথাক্রমে ৫৮, ৩০ ও ৩০ [&#8230;]]]></description>
										<content:encoded><![CDATA[
<p>সংবাদপত্রে (৩/২/২০২৫) মধ্যবিত্তের জন্য আয় কর ছাড়ের খবর বেরিয়েছে ফলাও করে। ২০২৫-২৬ এর বাজেট প্রস্তাবে অর্থমন্ত্রী নির্মলা সীতারামন ঘোষণা করেছেন এই কর ছাড়ের ব্যবস্থা। পাশাপাশি আর একটা খবর। তিনজন সাফাই কর্মী বা নর্দমা মেরামতির কাজে ১০ ফুট নিচে নেমে মারা গেছেন। ফরজেম শেখ, সুমন সর্দার ও হাসিবুর শেখ &#8211; বয়স যথাক্রমে ৫৮, ৩০ ও ৩০ বছর। বাড়ি মুর্শিদাবাদ। অর্থাৎ অন্তরাজ্য পরিযায়ী শ্রমিক।&nbsp;</p>



<p>নর্দমা সারাইয়ের স্থান বানতলা চামড়া শিল্পের সংলগ্ন। সুতরাং সেখানে বিষাক্ত রাসায়নিক ও মারণ গ্যাস থাকার সম্ভাবনা প্রবল। কিন্তু তাঁদের ছিল না গ্যাস নিরোধক মুখোস বা জরুরিকালীন জীবনদায়ী ব্যবস্থা। কাজটি করাচ্ছিল কে এম ডি এ নিযুক্ত ঠিকাদারি সংস্থা। মৃতদের ক্ষতিপূরণ বাবদ রাজ্য সরকার ১০ লক্ষ্য টাকা দেবে। কবে সেই টাকা তাঁদের পরিবারের হাতে পৌঁছবে ? জানা নেই।</p>



<p>শ্রমজীবী জীবনের দুঃখ&nbsp; দুর্দশা বঞ্চনা হাজির করা এ লেখার উদ্দেশ্য নয়। পরিযায়ী নির্মাণ বা ইনফরমাল সেক্টরের শ্রমিকদের সাথে সংগঠিত ক্ষেত্রের শ্রমিকদের (ইনফর্মেশন টেকনোলজি বা আই টি সহ) কি পার্থক্য তার প্রাথমিক অবতারণা করার জন্য এই প্রচেষ্টা।</p>



<p>ভারতবর্ষ এবং এই রাজ্যে&nbsp; শ্রমজীবী বর্গ বা শ্রেনীর মধ্যে মাসিক বা বার্ষিক আয়ের বৈষম্য বেড়েছে কয়েক গুন। যেমন ধরা যাক গ্লোবাল ক্যাপাবিলিটি সেন্টার বা জি সি সি প্রতিষ্ঠানগুলোতে কর্মরত শ্রমিকরা দুর্ঘটনায় মৃত শ্রমিকদের থেকে কয়েক গুন মাসিক বা বার্ষিক আয় করেন। এখন প্রশ্ন হচ্ছে জি সি সি কাদের বলা হবে ? আর তাদের কাজটাই বা কী?</p>



<p>গত নভেম্বরে (২০২৪) বাণিজ্য মন্ত্রকের এক ঘোষণা অনুযায়ী ভারতবর্ষ পরিষেবা রপ্তানী করেছে ৩৫.৭ বিলিয়ন ডলার। যা ৩২.১ বিলিয়ন ডলারের পণ্য রপ্তানির চেয়ে বেশি। এই জি সি সি কেন্দ্রগুলি হচ্ছে বহুজাতিক সংস্থাগুলির ভারতে স্থাপিত তথ্য উন্নয়ন ও গবেষণা কেন্দ্র। বিশ্বব্যাপী তথ্য জাল ও সরবরাহ জাল (সাপ্লাই চেইন) এই কাজকে সহজ করেছে। প্রায় ১৫০০ এই জাতীয় সংস্থায় এই মুহূর্তে ভারতে কর্মরত শ্রমিক বা বিজ্ঞানী বা উন্নয়ক (ডেভেলপার) এর সংখ্যা ৩২ লক্ষ। এই দেশের বিপুল পরিমাণ শিক্ষিত যুবা এই কর্মচারী বর্গের মধ্যে পড়েন। তাঁদের শ্রমিক বললে তাঁরা যারপরনাই ক্ষুব্ধ হবেন। তাঁদের জীবনযাত্রার মানের সাথে একজন সাধারণ শ্রমিকের জীবনযাত্রার মানের বিস্তর ফারাক। এই সংস্থাগুলির সম্মিলিত রাজ্স্বের পরিমাণ ১০২ বিলিয়ন ডলার। স্বাভাবিক ভাবেই এই সংস্থাগুলোতে কর্মরত শ্রমিকদের মাসিক বা বার্ষিক আয় তাকে বিচ্ছিন্ন করে দেবে ২ রা ফেব্রুয়ারি ২০২৫ এ মৃত শ্রমিকদের থেকে।&nbsp;</p>



<p>সরকারি সংস্থাগুলোতে কর্মরত শ্রমিক কর্মচারীদের মধ্যে দেখা যাবে একই চিত্র। পাশাপাশি দুজন বসে একই কাজ করছেন বা দুজন সাফাই কর্মী পাশাপাশি একই কাজ করছেন। কিন্তু দুজনের রোজগার ও কাজের শর্ত ভিন্ন। সরাসরি নিযুক্ত সরকারি কর্মচারী ও ঠিকাদারের অধীনে নিযুক্ত কর্মচারী ভিন্ন মাস মাহিনা পান। ঠিকাদারের অধীনে নিযুক্ত কর্মচারী অবশ্যই অনেক কম মাহিনা পান।</p>



<p>এই মুহূর্তে আমাদের দেশে কর্মরত ইনফর্মেশন টেকনোলজি সেক্টরে কর্মরত শ্রমিক সংখ্যা ৫৪ লক্ষ্য। এই ক্ষেত্রকে নির্ভর করে অপ্রত্যক্ষ বিভিন্ন ধরনের পেশার সৃষ্টি হয়েছে। তা অসংগঠিত বা ইনফরমাল সেক্টরের অন্তর্গত। এঁরা প্রায় কোনো রকম আইনী সুরক্ষার অন্তর্গত নন। অন্যদিকে ইনফর্মেশন টেকনোলজি ক্ষেত্রে কর্মরত শ্রমিকদের বিভিন্ন অছিলায় কাজের সময় ৮ ঘণ্টা থেকে বেড়ে ১০ ঘণ্টা করার পরেও আরো বাড়াতে চাইছেন মালিকরা। কেন্দ্র ও রাজ্য সরকারগুলো যখন সহায় তখন মালিকরা থুড়ি ম্যানেজমেন্ট সপ্তাহে ৭০ থেকে ৯০ ঘণ্টা কাজের ফরমান জারি করে জল মাপছেন।</p>



<p>সামাজিক মাধ্যমে তা নিয়ে তর্জা চলছে। অন্যদিকে সারাদিন কাজ করার (কোনো সময়সীমা নেই) পর একজন গিগ শ্রমিক কত মজুরি পাবেন তা নিয়ে কোনো সরকারি নির্দেশিকা নেই। বা শ্রমিকদের সমবেত প্রয়াস এখনো গড়ে ওঠেনি। নীতি (NITI) আয়োগ, যা কিনা পরিকল্পনা কমিশনের পরিবর্তে গড়ে উঠেছে, বলছে ২০২১-২২ সালে গিগ শ্রমিকের সংখ্যা ছিল ৭৭ লক্ষ্য। আর ২০২৯-৩০ নাগাদ এই সংখ্যা হবে ২ কোটি ৩৫ লক্ষ্য। এঁরা আগামীদিনে সম্পূর্ন নতুন এক শ্রমজীবী বাহিনী হিসেবে শ্রমিক আন্দোলনে উল্লেখযোগ্য ভূমিকা পালন করতে চলেছেন। গিগ শ্রমিক সম্পর্কিত এই তথ্য জানান কেন্দ্রীয় শ্রম প্রতিমন্ত্রী রাজ্য সভার এক প্রশ্নের উত্তরে গত ২৮ নভেম্বর ২০২৪ তারিখে।</p>



<p>শ্রমজীবী বর্গের সারিতে ১৯৯০ এর পর নতুন নতুন কাজের ক্ষেত্র নতুন নতুন শ্রমিক বাহিনী তৈরি করে চলেছে পুঁজিবাদী ব্যবস্থা। যার প্রত্যক্ষ ফল হিসেবে পুঁজিবাদ বিরোধীদের নির্মাণ করতে হবে নতুন ধরনের শ্রমিক সংগঠন। যা পুরোনো শ্রমিক সংগঠন থেকে ভিন্ন ধরনের হতে বাধ্য। যার লক্ষ্য উদ্দেশ্য হয়তবা হবে অনেকবেশী পুঁজিবাদ বিরোধী রাজনীতির দ্বারা জারিত।</p>



<p></p>
]]></content:encoded>
					
		
		
			</item>
	</channel>
</rss>
