<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>বিশ্বজিৎ হাজরা (সম্পাদকীয়) &#8211; শ্রমিক-শক্তি</title>
	<atom:link href="/author/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%9C%E0%A6%BF%E0%A7%8E-%E0%A6%B9%E0%A6%BE%E0%A6%9C%E0%A6%B0%E0%A6%BE-%E0%A6%B8%E0%A6%AE%E0%A7%8D%E0%A6%AA%E0%A6%BE%E0%A6%A6%E0%A6%95%E0%A7%80/feed/" rel="self" type="application/rss+xml" />
	<link>/</link>
	<description>শ্রমিক-দের নিজস্য পত্রিকা</description>
	<lastBuildDate>Wed, 05 Mar 2025 04:15:47 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.7.2</generator>
	<item>
		<title>&#8216;অভয়া-কান্ড&#8217;: আদালতের রায়</title>
		<link>/%e0%a6%85%e0%a6%ad%e0%a6%af%e0%a6%bc%e0%a6%be-%e0%a6%95%e0%a6%be%e0%a6%a8%e0%a7%8d%e0%a6%a1-%e0%a6%86%e0%a6%a6%e0%a6%be%e0%a6%b2%e0%a6%a4%e0%a7%87%e0%a6%b0-%e0%a6%b0%e0%a6%be%e0%a6%af%e0%a6%bc/</link>
		
		<dc:creator><![CDATA[বিশ্বজিৎ হাজরা (সম্পাদকীয়)]]></dc:creator>
		<pubDate>Tue, 25 Feb 2025 02:44:00 +0000</pubDate>
				<category><![CDATA[Uncategorized]]></category>
		<guid isPermaLink="false">/?p=115</guid>

					<description><![CDATA[গত ২১শে জানুয়ারি আর.জি.কর হাসপাতালে ‘অভয়া’-র ধর্ষণ ও হত্যা মামলায় বিচারপতি অনির্বান দাস তাঁর রায় ঘোষণা করেন। বিচারে অভিযুক্ত সঞ্জয় রায়কে দোষী সাব্যস্ত করে ‘আমৃত্যু কারাবাসের’ সাজা দেওয়া হয়। &#160; এটা ঠিক, যে নৃশংস ‘অভয়া কান্ডের’ পিছনে কোনও ‘বৃহত্তর ষড়যন্ত্র’ থাকার প্রমান মেলেনি। এটাও ঠিক, যে ধর্ষণ ও হত্যার ঘটনাটি অভিযুক্ত সঞ্জয় রায় একাই ঘটিয়েছে [&#8230;]]]></description>
										<content:encoded><![CDATA[
<p>গত ২১শে জানুয়ারি আর.জি.কর হাসপাতালে ‘অভয়া’-র ধর্ষণ ও হত্যা মামলায় বিচারপতি অনির্বান দাস তাঁর রায় ঘোষণা করেন। বিচারে অভিযুক্ত সঞ্জয় রায়কে দোষী সাব্যস্ত করে ‘আমৃত্যু কারাবাসের’ সাজা দেওয়া হয়। &nbsp;</p>



<p>এটা ঠিক, যে নৃশংস ‘অভয়া কান্ডের’ পিছনে কোনও ‘বৃহত্তর ষড়যন্ত্র’ থাকার প্রমান মেলেনি। এটাও ঠিক, যে ধর্ষণ ও হত্যার ঘটনাটি অভিযুক্ত সঞ্জয় রায় একাই ঘটিয়েছে বলে আদালত নিশ্চিত। কিন্তু শুরু থেকেই গোটা ঘটনাটিকে ‘ধামাচাপা দেওয়ার’ চেষ্টা? আইন-রক্ষী পুলিশ-বাহিনীর ‘বেআইনি’ কার্যকলাপ? ঘটনাটিকে ‘পর্দার আড়ালে’ রাখার চেষ্টা? সে’সব নিয়ে আদালতের বক্তব্য কী?&nbsp;</p>



<p>১৭২ পাতা রায়টি খুঁটিয়ে পড়া সাধারণ মানুষের পক্ষে সম্ভব নয়। তবু যাঁরা আগ্রহী, তাঁরা ইন্টারনেট অথবা সোশ্যাল মিডিয়া থেকে সহজেই পুরো রায়টি পড়তে পারেন। এই লেখায় আমরা কেবল বিচারপতির তুলে ধরা বিশেষ কিছু প্রশ্নকেই মানুষের সামনে হাজির করবো, যার কোনও উত্তর বিচারপতিও পাননি, সাধারণ মানুষও পায়নি।</p>



<p>বিচারপতি অনির্বান দাস তাঁর রায়ে বলেছেন, *‘দায় এড়ানোর জন্য আর.জি.কর কর্তৃপক্ষ ঘটনাটিকে যে আত্মহত্যা হিসাবে দেখানোর চেষ্টা করেছিলো, সেই বিষয়ে কোনও সন্দেহই নেই।‘* তিনি আরও উল্লেখ করেন, চারদিকে প্রতিবাদের জন্যই কর্তৃপক্ষের এই *‘বেআইনি স্বপ্ন’* সফল হয়নি! সরকারি হাসপাতালের কর্তৃপক্ষ যদি হাসপাতাল চত্বরের মধ্যেই ঘটে যাওয়া বীভৎস একটি ধর্ষণ ও খুনের ঘটনাকে ‘আত্মহত্যা’ বলে ধামাচাপা দেওয়ার চেষ্টা করে, তাহলে মানুষ আর কার ওপরে ভরসা রাখবে? পুলিশের ওপর? প্রশাসনের ওপর?&nbsp;</p>



<p>উঁহু! তারও উপায় নেই। রায়ে উল্লেখ করা হয়েছে, সাক্ষ্য-প্রমান থেকে দেখা যাচ্ছে যে টালা থানার সাব-ইন্সপেক্টর সুব্রত চ্যাটার্জী ৯ই অগাস্ট সকাল ১০.১০-টায় থানার রেকর্ড-বুকে ‘অস্বাভাবিক মৃত্যুর’ জেনারেল ডাইরি নথিভুক্ত করেছেন। কিন্তু সাক্ষ্য-প্রমান থেকে এটাও দেখা যাচ্ছে যে সুব্রত চ্যাটার্জী ওই সময় আদৌ টালা থানায় উপস্থিত ছিলেন না! অর্থাৎ সোজা কথায়, থানার একজন দায়িত্বশীল সাব-ইন্সপেক্টর ‘ব্যাক-ডেটে’ ডাইরি নথিভুক্ত করেছেন! সুব্রত ব্যানার্জী বলেছেন, ‘আমাকে সেটাই করতে বলা হয়েছিলো’। কিন্তু কে বলেছিলো? নাঃ, তার কোনও সদুত্তর মেলেনি! শুধু তাই নয়। ৮ তারিখ রাত ১২.৪৫-এ ঘটনাটি ঘটে। রাত ২টোয় টালা থানায় ডেথ-সার্টিফিকেট জমা পড়ে। তার পরেও অভয়ার মা-বাবাকে কেন ৯তারিখ সন্ধ্যে ৬টা পর্যন্ত অভিযোগ লেখানোর জন্য বসিয়ে রাখা হলো, আদালত প্রশ্ন তুলেছে তা নিয়েও। সাধারণ মানুষ তাহলে থানার ওপরেই বা আস্থা রাখবে কি করে? খোদ বিচারপতিই তাঁর রায়ে লিখছেন, *‘সাব-ইন্সপেক্টরের এই আচরণই চোখে আঙুল দিয়ে দেখিয়ে দিচ্ছে যে ঘটনাটিকে কতটা উদাসীনতার সাথে থানা নিয়েছে … আমার কিছুতেই বোধগম্য হচ্ছে না যে টালা থানার পুলিশরা কেন সবকিছু পর্দার আড়ালে রেখেছিলেন এবং কেনই বা এই ধরণের বেআইনি কাজ করেছিলেন!&#8217;* যে ধাঁধাঁ খোদ বিচারপতিরই বোধগম্য হয়নি, তা আর সাধারণ মানুষের মাথায় ঢুকবে কি করে!&nbsp; &nbsp; &nbsp;</p>



<p>আদালত টালা থানার ইন্সপেক্টর রূপালী মুখার্জীর কাজকর্মেও বিস্ময় প্রকাশ করেছে। বিচারপতি তাঁর রায়ে লিখেছেন, *‘তিনি (রূপালী মুখার্জী) যেভাবে ৯ তারিখে অভিযুক্তর থেকে মোবাইলটি নিয়ে টালা থানায় অরক্ষিত ভাবে রেখে দেন, তা খুবই কৌতুহল-জনক … তবে এটাও প্রমান হয়নি যে তিনি কোনও অসৎ উদ্দেশ্যে এই কাজ করেছেন অথবা মোবাইলের তথ্য নষ্ট করেছেন।‘* হ্যাঁ, পুলিশ যে আসামীর মোবাইলের তথ্য নষ্ট করেছে, তার কোনও প্রমান মেলেনি। আবার এটাও ঠিক, যে থানার মধ্যে বসে সাক্ষ্যপ্রমান রেখে পুলিশ নিশ্চয়ই এই অপকর্মটি করবে না! খোদ বিচারপতির মনেই যদি এই নিয়ে প্রশ্ন ওঠে, ‘কৌতুহলের উদ্রেক হয়’, তাহলে সাধারণ মানুষের উঠবে না?</p>



<p>মোটকথা, আর.জি.কর কান্ডে বিচারপতি অনির্বান দাসের রায়, ঘুণ-ধরা এই প্রশাসন সম্পর্কে বহু প্রশ্নকে সামনে এনেছে, যার প্রয়োজন ছিলো। আপাত-দৃষ্টিতে দেখলে, সমাজের ‘উঁচু তলার একটি ডাক্তার মেয়ের’ ধর্ষণ ও খুনের ঘটনাতেও প্রভাবশালী কর্তৃপক্ষ থেকে শুরু করে পুলিশ-প্রশাসন যে অমানবিক, অসংবেদনশীল ও সর্বোপরি বেআইনি আচরণ করেছে, তার থেকেই প্রমান হয়ে যায়, খেটে-খাওয়া ছাপোষা সাধারণ মানুষ অভিযোগ নিয়ে থানায় গেলে অথবা কর্তৃপক্ষের কাছে গেলে ঠিক কি ধরণের মর্মান্তিক অভিজ্ঞতার মুখোমুখি হন! আর.জি.কর কান্ডের প্রতিবাদে লক্ষ-লক্ষ মানুষের ‘জাস্টিস-আন্দোলন’ শুধু অভয়ার জন্য সুবিচারই চায়নি, সুবিচার চেয়েছিলো ‘যে রক্ষকরা নিজেরাই ভক্ষক’, তাদেরও কঠোর শাস্তির দাবীতে। সমাজে ‘প্রভাবশালীরা’ যতদিন ক্ষমতায় বসে থাকবে, সেই সুবিচার তথা ‘জাস্টিস’ সহজে মেলার কথা নয়। ‘জাস্টিস-আন্দোলন’ তাই দীর্ঘজীবী হোক!</p>
]]></content:encoded>
					
		
		
			</item>
	</channel>
</rss>
