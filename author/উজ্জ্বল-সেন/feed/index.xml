<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>উজ্জ্বল সেন &#8211; শ্রমিক-শক্তি</title>
	<atom:link href="/author/%E0%A6%89%E0%A6%9C%E0%A7%8D%E0%A6%9C%E0%A7%8D%E0%A6%AC%E0%A6%B2-%E0%A6%B8%E0%A7%87%E0%A6%A8/feed/" rel="self" type="application/rss+xml" />
	<link>/</link>
	<description>শ্রমিক-দের নিজস্য পত্রিকা</description>
	<lastBuildDate>Wed, 05 Mar 2025 13:24:36 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.7.2</generator>
	<item>
		<title>প্যালেসটাইন: নিজভূমে পরবাসী আরব মানুষ</title>
		<link>/%e0%a6%aa%e0%a7%8d%e0%a6%af%e0%a6%be%e0%a6%b2%e0%a7%87%e0%a6%b8%e0%a6%9f%e0%a6%be%e0%a6%87%e0%a6%a8-%e0%a6%a8%e0%a6%bf%e0%a6%9c%e0%a6%ad%e0%a7%82%e0%a6%ae%e0%a7%87-%e0%a6%aa%e0%a6%b0%e0%a6%ac/</link>
		
		<dc:creator><![CDATA[উজ্জ্বল সেন]]></dc:creator>
		<pubDate>Tue, 25 Feb 2025 02:40:00 +0000</pubDate>
				<category><![CDATA[Uncategorized]]></category>
		<guid isPermaLink="false">/?p=110</guid>

					<description><![CDATA[অবশেষে যুদ্ধবিধ্বস্ত গাজায় হামাস আর ইজরায়েলের মধ্যে যুদ্ধ বিরতি চুক্তি সম্পাদিত হল- কাতার, মিশর এবং মার্কিন মধ্যস্থতায়। ১৯ জানুয়ারী ২০২৫ [&#8230;]]]></description>
										<content:encoded><![CDATA[
<p>অবশেষে যুদ্ধবিধ্বস্ত গাজায় হামাস আর ইজরায়েলের মধ্যে যুদ্ধ বিরতি চুক্তি সম্পাদিত হল- কাতার, মিশর এবং মার্কিন মধ্যস্থতায়। ১৯ জানুয়ারী ২০২৫ থেকে প্রথম দফায় ছয় সপ্তাহের জন&#x200d;্য এই চুক্তি। ২০ শে জানুয়ারি ২০২৫ থেকে দফায় দফায় চলবে বন্দি প্রত্যর্পণ। হামাসের হাতে বন্দি ৩৩ জন ইজরায়েলীর বিনিময়ে ইজরায়েলের বিভিন্ন&nbsp; জেলে আটক ৭৪৭ জন প্যালেসটাইনের বন্দির। ইজরায়েল এই চুক্তিকে কতটা মান্যতা দেবে?&nbsp; সময়সীমা শুরু হবার আগেরদিন, অর্থাৎ ১৮ই জানুয়ারী ইজরায়েল ছয় ঘন্টা ধরে বোমা ফেলেছে গাজায়, মারা গেছে ২৩ জন প্যালেসটাইনি।&nbsp;</p>



<p>গাজা ৪১ কিলোমিটার লম্বা, ৬-১২ কিলোমিটার চওড়া একটা ভূখণ্ড। দক্ষিণে রাফা সীমান্ত মিশরের সাথে। উত্তরে আর পূর্বে ইজরায়েল। পশ্চিমে ভূমধ্যসাগর। অধিবাসীর সংখ্যা ২১লক্ষের ওপর, ৯৯ শতাংশ আরব মুসলিম। জনঘনত্ব প্রতি কিলোমিটারে ছজ হাজার জন। গোটা পৃথিবীতে সবচেয়ে ঘনবসতিপূর্ণ এলাকাগুলোর মধ্যে অন&#x200d;্যতম। বর্তমান যে যুদ্ধ নিয়ে মধ্যপ্রাচ্য উত্তাল, তার শুরু অক্টোবর ২০২৩। যা ভয়াবহ আকার নেয় দক্ষিণ ইজরায়েলে ৭ই ডিসেম্বর ২০২৩ এ হামাসের হানার পর। যে হানায় ১২০০ ইজরায়েলি নিহত হয় এবং ২৩৪ জন্য হামাসের হাতে বন্দি হয়। এক সপ্তাহ ইজরায়েল সময় নেয় প্রস্তুতি নিতে। ১৪ ই ডিসেম্বর&nbsp; থেকে পূর্ণাঙ্গ হানা শুরু করে আকাশপথে আর স্থলপথে। একবছর পর ২০২৪ এর ডিসেম্বরে অন্তত ৪৭০০০ প্যালেসটাইনী নিহত হয়, যার মধ্যে ১৯০০০ শিশু। গৃহহীন হয় ১১ লক্ষ্য। গাজায় ৮০ শতাংশ বাড়ি/ইমারত/ভবন ধূলিসাৎ।&nbsp; ইউনাইটেড নেশনের হিসেব অনুযায়ী গাজাকে ২০২৩ পূর্ব বর্তী সময়ে ফিরিয়ে আনতে গেলে অন্তত আগামী ১৫ বছর পুনর্গঠন এর মধ্য দিয়ে যেতে হবে।</p>



<p>_প্যালেসটাইন দেশটা মানচিত্রে আছে আবার নেইও_</p>



<p>বর্তমান বিশ্বে প্যালেসটাইন রাষ্ট্রকে স্বীকৃতি দিয়েছে ইউনাইটেড নেশনের ১৯৩ টি সদস্য দেশের মধ্যে ১৪৮টি সদস্য দেশ । কিন্ত বস্তুত প্যালেসটাইন রাষ্ট্র পূর্বে ওয়েস্ট ব্যাংক (জর্ডন নদীর পশ্চিম পাড়ের ভূখণ্ড ) এবং দক্ষিণ পশ্চিমে গাজা ভূখণ্ডে সীমিত। কিন্তু নামে প্যালেস্টিনীয় সার্বভৌমিক বলে থাকলেও কার্যত দুই জায়গাতেই ইজরায়েলি দখলদারীত্ব রয়েছে পূর্ণ মাত্রায়। এই দুই ভূখণ্ডের ইজরায়েলি কলোনি রয়েছে অন্তত ২১ টি এবং বসবাস কারী ইহুদী জনসংখ্যা ৭ লক্ষ। ওয়েস্ট ব্যাংকের তুলনায় গাজার অবস্থা আরো সংকটময়। কারণ ২০০৬ সালের ভোটে ফাতাহ্ গোষ্ঠীকে শাসকদের হটিয়ে হামাস গোষ্ঠী দখল নেয় গাজার। ফাতাহ্ গোষ্ঠীর দখলে এখনও রয়েছে ওয়েস্ট ব্যাংক। কিন্ত হামাস গোষ্ঠী মতাদর্শ গত ভাবে অনেক বেশী মৌলবাদী এবং চরমপন্থী। ফলতঃ ২০০৭ সাল থেকেই ইজরায়েলের সঙ্গে গাজা ভূখণ্ডে সংঘর্ষ বৃদ্ধি পায় বহুগূণ এবং ইজরায়েল সীমান্ত সুরক্ষার বাহানায় গাজা আর ওয়েস্ট ব্যাংকে আগ্রাসন জারী রাখে। দুই জায়গাতেই কোন স্থল বন্দর বা সমুদ্র বন্দর নেই । নেই কোন আকাশ সীমাও।সবটাই ইজরায়েলের দখলে। আমদানী / রফতানি ইজরায়েলের অনুমতি সাপেক্ষে। আভ্যন্তরীণ চাহিদার ৮০ শতাংশ বৈদেশিক সহায়তার ওপর নির্ভরশীল। বিশ্ব খাদ্য সূচক অনুযায়ী জনগণের ৭২ শতাংশ অভুক্ত। দারিদ্র সীমার নীচে ৫০ শতাংশেরও বেশী মানুষ। জনসংখ্যার ৪৫ শতাংশ মানুষের গড় বয়স ১৪ বছর। বয়স্ক পুরুষরা বেশিরভাগই যুদ্ধের বলি। বর্তমান যুদ্ধে ইজরায়েলের ঘোষিত নীতি বাইরে থেকে গাজার ভিতরে যেন কোনো খাদ্য, বস্ত্র, পানীয় জল বা স্বাস্থ্য পরিষেবা বর্ডার চেকিং ছাড়া না পৌঁছায়। রাষ্ট্র পুঞ্জের বিভিন্ন প্রতিষ্ঠান বা বিভিন্ন আন্তর্জাতিক মানবাধিকার সংগঠনকেও ইজরায়েল ছাড় দেয়নি। দিনের পর দিন খবরের কাগজের প্রতিবেদনে আর টিভির পর্দায় আমরা নির্বাক হয়ে দেখেছি &#8212; খাবারের প্যাকেট আর জলের বোতলের জন্য অন্তহীন শীর্ণ, দীর্ণ মুখের মিছিল । হামাসের যোদ্ধারা লুকিয়ে আছে- এই অজুহাতে ইজরায়েল বেছে বেছে নিশানা করেছে স্কুল, হাসপাতাল আর ত্রাণ শিবিরে। আন্তর্জাতিক মহল মনে করে ইজরায়েল এই মুহূর্তে গাজায় গণহত্যা&nbsp; চালাচ্ছে। ইজরায়েল বলে তাদের উদ্দেশ্য গাজাকে হামাস মুক্ত করা। সারা পৃথিবী যখন বলে যে গাজা আর ওয়েস্ট ব্যাংক আসলে ইজরায়েলের দখল করা এলাকা , ইজরায়েল তাতে কর্ণপাতও করে না । ইন্টারন্যাশনাল কোর্ট অফ জাস্টিস ইজরায়েলের কাছে ব্যাখ্যা চেয়ে জানতে চেয়েছে কেন তাদের যুদ্ধাপরাধী বলা হবে না? জবাব দেওয়া জরুরি বলে মনে করে নি ইজরায়েল ।</p>



<p>অথচ ১৯৪৮ এর রাষ্ট্র পুঞ্জের সনদ, ১৯৮৮তে ইয়াসের আরাফতের নেতৃত্বে পিএলওর পূর্ণ স্বাধীনতা ঘোষণা বা ১৯৯৪ এর অসলো চুক্তির পর এইরকমটা হওয়ার কথা ছিল না। তবু এরকমটাই যে হল তার কারণ সাম্রাজ্যবাদের দুনিয়াজোড়া জাল আর ভূকৌশলগত রাজনৈতিক বিন্যাস। মার্কিন যুক্তরাষ্ট্র, জার্মানি আর বৃটেনের নিজেদের স্বার্থেই, দরকার মধ্যপ্রাচ্যে সম্মিলিত আরব তথা ইসলামিক শক্তিকে টক্কর দেওয়ার, দরকার মধ্যপ্রাচ্য তেল ভান্ডারে শক্তির ভারসাম্য বজায় রাখার জন্য। প্রত্যক্ষ মার্কিন মদতে ইজরায়েল সামরিক শক্তির বিচারে বিশ্বে পঞ্চম বৃহত্তম। তারা জানে যে রাষ্ট্রপুঞ্জের সাধারণ পরিষদ যা বলে বলুক, নিরাপত্তা পরিষদে তাদের বিরুদ্ধে আনা যে কোনো প্রস্তাব মার্কিন ভেটোতে নাকচ হয়ে যাবে।</p>



<p>কিন্তু আরব দুনিয়া? তারা কি সম্মিলিত ভাবে চেয়েছে প্যালেসটাইন প্রশ্নের স্থায়ী সমাধান? একমাত্র ১৯৬৭ সালের যুদ্ধে ছয়টা আরব দেশ একসাথে লড়েছিলো।এক সপ্তাহের যুদ্ধ শেষে ইজরায়েল মিশরের থেকে গাজা (হ্যাঁ, গাজা তখন মিশরের দখলে ছিলো), জর্ডন থেকে ওয়েস্ট ব্যাংক আর সিরিয়ার থেকে গোলান হাইট্স কেটে নেয়। আজকের মধ্যপ্রাচ্যে আরব তথা ইসলামিক স্বার্থ টুকরো টুকরো&nbsp; হয়ে গেছে তীব্র শিয়া/সুন্নি বিতর্কে (গাজার ৯৯ শতাংশ মানুষ সুন্নি সম্প্রদায়ের), আরব/ অনারব গৃহযুদ্ধে। মধ্য প্রাচ্যের প্রতিটি দেশ গাজায় যুদ্ধ মেটাতে পা ফেলেছে খুব হিসেব কষে।ইরান&nbsp; ছাড়া প্রত্যেকের টিঁকি প্রত্যক্ষভাবে বাঁধা আছে মার্কিন স্বার্থের সাথে। ঘরের খেয়ে বনের মোষ তাড়াতে এরা আগ্রহী নয়। বিচ্ছিন্ন ভাবে এরা অনেকেই ইজরায়েলের সঙ্গে দ্বিপাক্ষিক সম্পর্কে আবদ্ধ (সৌদি আরব)। আজকের গাজায় অন্তত ১৭টা আরব ইসলামিক গ্রুপ নিজেদের মধ্যেই খেয়োখেয়ী করছে।কারোর সাথে কারোর মতের মিল নেই। সাধারণ মানুষ সম্পূর্ন বিভ্রান্ত। হামাসের মধ্যে তালিবানি প্রভাব স্পষ্ট ।২০১০সালেই এরা ফতোয়া এনেছিলো মেয়েদের হিজাব পরা আবশ্যিক। বামপন্থী দু&#8217;টি গ্রুপ ‘পপুলার ফ্রন্ট’ আর ‘ডেমোক্র্যাটিক ফ্রন্ট ফর লিবারেশন অফ প্যালেসটাইন’ এর কর্মীরা প্রায়ই হামাসের হাতে গুম খুন হয়ে যায়। সেজন্যই আজকের গাজায় যে যুদ্ধ চলছে তা প্রথম ইন্তিফাদা(১৯৬৭) বা দ্বিতীয় ইন্তিফাদার (২০০০) মত সমগ্র প্যালেসটাইনের আরবদের স্বাধীনতা যুদ্ধ নয়। দুর্ভাগ্য প্যালেসটাইনের, আজ তাদের আর একজন ইয়াসের আরাফত নেই যে এক ঝাণ্ডার নীচে সমগ্র প্যালেসটাইন কে ধর্মমত নির্বিশেষে এককাট্টা করতে পারে। কিন্তু তাতে প্যালেসটাইনি মানুষের মুক্তি আর স্বাধীনতার দাবী বিন্দু মাত্র ক্ষুন্ন হয়নি। বিশ্ব জুড়ে মুক্তিকামী মানুষ আজো নদী থেকে সাগর প্যালেসটাইন এর সাথেই পথ হাঁটছে।</p>



<p>(মতামত লেখকের নিজস্ব)</p>
]]></content:encoded>
					
		
		
			</item>
	</channel>
</rss>
